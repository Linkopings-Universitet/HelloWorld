#HelloWorld


##Introduktion
Den här uppgiften är en kort introduktion till utveckling på iPhone/iPad och involverar inte någon programmering alls. Du kommer få ett färdigt Xcode-projekt som du ska köra.

##Kursforum
Har du några frågor eller behöver hjälp/handledning så finns det lärare (och andra studenter på kursen) på kursforum.

##Förberedelser

###Länkar

* About App Distribution
* About Objective-C

###Förberedelseuppgifter / frågor

Svara på dessa frågor helst innan du sätter igång med uppgiften. Frågor märkta med * ska du skicka in svaren för.

Vad krävs för att utveckla en app till iPhone eller iPad, om du dessutom ska kunna testa den app du gör på riktig hårdvara?
Vad är de största skillnaderna mellan en iPhone och iPad ur en utvecklares perspektiv (gällande till exempel hårdvara och formfaktor)? Nämn minst två saker.
Vad blir utfallet av att köra en iPhone-app på en iPad? Vad behöver du ändra på för att en app ska fungera som en "riktig" app på båda enheterna? Vad kallas en sådan app (ett ord)?
* Under utveckling, vilka möjligheter finns det att testa en app utan att använda en fysisk iPhone eller iPad? Vilka begränsningar medför detta? Är det någonting som inte går att testa utan fysisk hårdvara?
* För att underlätta utvecklingen på iPhone/iPad följer ett antal så kallade "frameworks" med iOS. Förklara kort vad ett framework är för någonting, vilka frameworks som alltid används av en app (följer med ett standardprojekt) och välj också ut tre andra frameworks som finns och förklara kort vad dessa används till.
* Vilket framework används i labben för att spela upp ljudeffekten?
Uppgift

Hela uppgiften cirkulerar kring den givna koden, som kan laddas hem nedan. Efter att du har laddat hem och packat upp koden, öppna projektet i Xcode. Studera koden och försök förstå vad den gör. Notera att du inte behöver ha full förståelse för allting just nu (det är trots allt första labben). Huvudsaken är att du använder tiden för att lära dig att hantera grundläggande funktioner i Xcode. Testa till exempel att skriva ut någonting annat på textetiketten eller spela upp ett annat ljud. Du kan också testa att lägga till flera komponenter i det grafiska gränssnittet.


##Uppgift


Hela uppgiften cirkulerar kring den givna koden, som kan laddas hem nedan. Efter att du har laddat hem och packat upp koden, öppna projektet i Xcode. Studera koden och försök förstå vad den gör. Notera att du inte behöver ha full förståelse för allting just nu (det är trots allt första labben). Huvudsaken är att du använder tiden för att lära dig att hantera grundläggande funktioner i Xcode. Testa till exempel att skriva ut någonting annat på textetiketten eller spela upp ett annat ljud. Du kan också testa att lägga till flera komponenter i det grafiska gränssnittet.
